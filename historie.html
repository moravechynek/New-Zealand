<!DOCTYPE html>
<html lang="cs">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Nový Zéland</title>

    <link rel="stylesheet" href="https://cdn.jsdelivr.net/npm/bootstrap@4.6.0/dist/css/bootstrap.min.css"
        integrity="sha384-B0vP5xmATw1+K9KRQjQERJvTumQW0nPEzvF6L/Z6nronJ3oUOFUFpCjEUQouq2+l" crossorigin="anonymous">
    <link rel="stylesheet" href="style.css">

    <!-- <script src="https://ajax.googleapis.com/ajax/libs/jquery/3.5.1/jquery.min.js"></script> -->
    <script src="jquery-3.6.0.min.js"></script>
    <script src="script.js"></script>

</head>

<body>
    <header>
        <!-- Navigace -->
        <nav class="navbar navbar-expand-md bg-primary navbar-dark">
            <ul class="navbar-nav">
                <li class="nav-item">
                    <a class="nav-link" href="index.html">Úvod</a>
                </li>
                <li class="nav-item">
                    <a class="nav-link" href="mapa.html">Mapa</a>
                </li>
                <li class="nav-item active">
                    <a class="nav-link" href="historie.html">Historie</a>
                </li>
                <li class="nav-item">
                    <a class="nav-link disabled" href="cisla.html">Čísla</a>
                </li>
                <li class="nav-item">
                    <a class="nav-link disabled" href="#">Již brzy</a>
                </li>
            </ul>
            <form class="form-inline" action="/action_page.php">
                <input class="form-control mr-sm-2" type="text" placeholder="Search">
                <button class="btn btn-success" type="submit">Search</button>
            </form>
            <button class="navbar-toggler" type="button" data-toggle="collapse" data-target="#collapsibleNavbar">
                <span class="navbar-toggler-icon"></span>
            </button>
        </nav>
    </header>

    <main>
        <h2 class="jumbotron text-center">Historie</h2>

        <div class="container">
            <div id="historie1" class="container">
                <h3 class="text-center my-4">Maorské osídlení</h3>
                <p>Člověk prvně osídlil území dnešního Nového Zélandu pravděpodobně kolem roku 100. Nejstarší stopy lidského
                    působení archeologové nacházejí na Jižním ostrově. První lidé pravděpodobně připluli z Polynésie. Migrační
                    vlna začala sílit v 9. století. Tito příchozí jsou dnes nazýváni Maoři a vytvořili si časem kolektivní
                    identitu. Pojem Maor, neboli "lid moa", lze také přeložit jako "lovci ptáků moa". Třímetroví nelétaví ptáci
                    moa se vyskytovali hojně právě na Novém Zélandu a byli téměř jediným zdrojem masa pro loveckou společnost,
                    neboť na ostrově téměř nežili savci. Kvůli tomu byli tito ptáci rychle vyhubeni.</p>
                <p>Podle tradiční maorské legendy objevil souostroví mořeplavec Kupe v 10. století. Trvalejší a souvislejší
                    osídlení však můžeme podle archeologů datovat až ve 12. století. Tehdy byl také osídlen i severní ostrov.
                    Období 13. až 14. století historikové nazývají "Velkou migrací", neboť dochází k mohutnému osidlování
                    především ze Společenských ostrovů. Maorská společnost se stratifikuje a dosahuje úrovně vojenského
                    náčelnictví. Maoři před příchodem Evropanů neznali zpracování kovů, jejich zbraně a nástroje byly ze dřeva a
                    opracovaných kamenů.</p>
            </div>
            <div id="historie2" class="container">
            <h3 class="text-center my-4">Příchod Evropanů</h3>
            <p>Roku 1642 dorazil k novozélandským břehům Nizozemec Abel Tasman. Stanul u západního pobřeží Jižního ostrova.
                Krátce po přistání Maoři zabili čtyři členy jeho posádky a Tasman nařídil se stáhnout a vrátit do Indonésie.
            </p>
            <p>Koloniální dějiny se počínají psát teprve v 18. století. Roku 1769 připlul k novozélandským břehům britský
                námořník James Cook. Obeplul oba hlavní ostrovy a zakreslil je do mapy. Šlo o první mapu Nového Zélandu v
                historii. Oba ostrovy pak Cook prohlásil za državu Spojeného království. I on se dostal do konfliktu s
                Maory, ale s některými kmeny se mu naopak podařilo navázat přátelské vztahy.</p>
            <p>Dva měsíce po Cookovi dorazila francouzská námořní výprava kapitána Jeana de Surville. Další francouzská
                výprava, kapitána Mariona du Fresne, která připlula roku 1772, oba ostrovy prohlásila za državu
                francouzského krále Ludvíka XV. Ke střetu s Brity o novou kolonii ovšem nedošlo, neboť dlouho nikoho
                nelákalo území opravdu osidlovat.</p>
            <p>Někdy na počátku 19. století byly na ostrovy dovezeny první střelné zbraně – muškety, což naprosto převrátilo
                maorské dějiny a dalo následujícím čtyřiceti letům název „mušketové války“. Kmeny, které si muškety
                pořídily, se vrhly na kmeny, které nebyly takto vyzbrojeny, a začaly je vyvražďovat. V letech 1801–1840 se
                podle odhadů historiků uskutečnilo asi 600 válek mezi kmeny a bylo při nich zabito asi 40 000 Maorů.</p>
            <p>Evropané mezitím pozvolna získávali populační i kulturní převahu. Kolem roku 1820 vznikly první evropské
                osady v zálivu Bay of Islands a začaly rychle růst. V roce 1833 je začal spravovat oficiální zástupce
                britské koruny James Busby. V roce 1838 byla založena Novozélandská kolonizační společnost a kolonizace
                nabrala na obrátkách. Zároveň ale o Nový Zéland stále jevili zájem Francouzi.</p>
            <p>Ve třicátých letech Maorové změnili strategii a hledali cestu ke sjednocení, aby se mohli postavit výzvě
                nového osídlení. Jenže roku 1840 tvořili Maoři na Novém Zélandu již jen 12 procent populace. Nakonec si
                maorské elity uvědomily, že nestojí před volbou zda kolonizace ano či ne, ale kterou kolonizaci zvolit – zda
                britskou, nebo francouzskou. Francouze si vyhodnotili jako jednoznačně větší nebezpečí. Naopak s Brity se
                jim jednalo mnohem lépe. Jednání vyvrcholila roku 1840. Tehdy se zástupci 500 kmenů dohodli s Brity na tom,
                že se Evropané stanou vůdčí silou v oblasti a Nový Zéland bude spadat pod svrchovanost britské koruny,
                výměnou za to měl zůstat nedotčen jejich majetek, lesy a voda. Historickou smlouvu zvanou Smlouva z Waitangi
                podepsal s maorskými náčelníky roku 1840 kapitán William Hobson.</p>
            </div>
            <div id="historie3" class="container">
                <h3 class="text-center my-4">Britská modernizace</h3>
                <p>Britové v roce 1840 založili na Severním ostrově nové důležité centrum, město Wellington (později vyhlášené
                    hlavním městem státu). Krátce po podepsání smlouvy z Waitangi vyhlásili Britové Nový Zéland závislým územím
                    Nového Jižního Walesu (tedy Austrálie). Ale již roku 1841 byla podřízenost Austrálii zrušena a Nový Zéland
                    byl prohlášen samostatnou britskou kolonií s vlastním guvernérem, jímž se stal William Hobson.</p>
                <p>Kolonizace Nového Zélandu a Austrálie se dost lišily. Austrálie byla původně trestaneckou kolonií a první
                    zemědělští osadníci byli v domovské zemi spíše neúspěšní drobní rolníci z Anglie či Walesu. Typickým
                    kolonizátorem Nového Zélandu byl spíše Skot, a to navíc spíše větší sedlák. Austrálie nicméně Nový Zéland
                    silně ovlivnila, a to především masivním dovozem ovcí, který začal po roce 1850, a který dal novozélandskému
                    zemědělství jasně vlnařský charakter. Někdy je také éra 1850–1880 na Novém Zélandu nazývána „epochou vlny“.
                </p>
                <p>V roce 1852 britská koruna změnila status souostroví – ústavním zákonem získal autonomii. Vznikl (zákonem
                    zvaným Constitution Act) vlastní novozélandský parlament (General Assembly) a rok 1852 je tak rokem vzniku
                    novozélandské demokracie. Typickou událostí této epochy bylo rovněž vypuknutí „zlaté horečky“ na řece Buller
                    v roce 1859.</p>
            </div>
            <div id="historie4" class="container">
                <h3 class="text-center my-4">1860–1907: Války o půdu a rozvoj demokracie</h3>
                <p>Roku 1860 vypukly boje mezi Maory a Evropany o půdu. Začaly v oblasti Taranaki. Tamní Maoři válku kolem roku
                    1864 prohráli a následovala rozsáhlá "trestná" konfiskace půdy maorských kmenů. O její legitimitě se
                    diskutuje dodnes. Novozélandská vláda se pokusila ukonejšit pocity frustrace Maorů mj. tím, že jim roku 1867
                    přidělila čtyři křesla v parlamentu. Tyto čtyři zástupce pak volili všichni maorští muži starší 21 let bez
                    ohledu na výši majetku, zatímco na bílé voliče se majetkový cenzus dosud vztahoval.</p>
                <p>Roku 1870 odešly ze země poslední jednotky britské armády. Tím se zvýšila nezávislost Nového Zélandu, ale
                    také moc centrální vlády, v jejímž čele v té době stál Julius Vogel, první novozélandský premiér židovského
                    původu. Jeho vláda zavedla celou řadu opatření, která se nelíbila provinciálním vládám. Rostoucí napětí
                    vyřešil roku 1876 novozélandský parlament zrušením provincií. Proto byl Nový Zéland dlouho centralizovaným
                    unitárním územím (až do reformy z roku 1989, která vytvořila šestnáct regionů).</p>
                <p>Roku 1877 vláda ustavila národní systém vzdělávání, zaváděl povinnou školní docházku pro všechny děti bez
                    rozdílu od 6 do 15 let, byl zcela nezávislý na jakékoli církvi a škola byla zdarma. V roce 1887 byl založen
                    první národní park Tongariro. Roku 1891 volební právo získaly i ženy. Nový Zéland se tak stal vůbec prvním
                    státem světa, který toto právo ženám přiznal. Boj za volební právo žen vedla především aktivistka Kate
                    Sheppardová. V roce 1894 bylo reformováno pracovní právo a stát garantoval tzv. smírčí řízení, která pod
                    jeho dozorem musely absolvovat odbory a zaměstnavatelé, pokud mezi nimi došlo v jednotlivých podnicích ke
                    konfliktu. V roce 1898 pak byl zaveden důchodový systém. V 80. letech technologický pokrok změnil charakter
                    novozélandského zemědělství. Skončila éra vlny, neboť farmáři se začali orientovat na produkci masa. Umožnil
                    jim to vynález chladírenských boxů. Ty umožnily novozélandské maso vyvážet do Austrálie i jinam.</p>
            </div>
            <div id="historie5" class="container">
                <h3 class="text-center my-4">Samostatnost</h3>
                <p>V 90. letech vznikl systém politických stran. Nejvlivnější se stala v té době Liberální strana (vládla
                    1891–1912). Ta nejprve roku 1901 odmítla vstoupit do Australské federace, aby následně začala usilovat o
                    plnou nezávislost na Británii. Britská koruna se tomu nebránila a roku 1907 se Nový Zéland stal pouhým
                    britským dominiem. 26. září 1907 Nový Zéland dnes považuje za datum vzniku státu. V hranicích z roku 1907
                    existuje dodnes, jen roku 1962 se od něj odtrhla Západní Samoa.</p>
                <p>Velký zásah do společnosti přinesla první světová válka. Té se Nový Zéland velmi aktivně zúčastnil na straně
                    Dohody a zaplatil vysokou daň: Ve válce, kam narukovalo 100 000 Novozélanďanů, byl zabit nebo zraněn každý
                    třetí mužský obyvatel Nového Zélandu ve věku 20-40 let. Další mrtvé si vyžádala poválečná epidemie španělské
                    chřipky. K nejslavnějším angažmá novozélandské armády během první světové války patřila bitva o Gallipoli,
                    jež probíhala v letech 1915–1916.</p>
                <p>Poválečný rozmach byl zbrzděn Velkou hospodářskou krizí z roku 1929. Nespokojenost ve společnosti v roce 1935
                    poprvé v historii Nového Zélandu dostala k moci místní sociální demokracii - Novozélandskou stranu práce
                    (New Zealand Labour Party). V čele vlády stanul Michael Joseph Savage. Jeho vláda ještě rozšířila síť
                    dosavadních sociálních opatření.</p>
            </div>
            <div id="historie6" class="container">
                <h3 class="text-center my-4">Válka a konec britského vlivu</h3>
                <p>Roku 1939 budování státu narušila druhá světová válka. Nový Zéland, jako člen Commonwealthu, znovu vstoupil
                    do bojů po boku Británie. Vyslal na bojiště 120 000 vojáků. Jeho ztráty byly znovu enormní. Měl nejvíce
                    mrtvých a zraněných na počet obyvatel ze všech bojujících států. Zároveň se - na rozdíl od první světové
                    války - ocitlo v bezprostředním ohrožení i území Nového Zélandu, když začala hrozit invaze Japonců. Po celou
                    dobu války střežilo novozélandské území americké námořnictvo, což založilo tradici velmi úzkých vazeb se
                    Spojenými státy.</p>
                <p>V 2. polovině 20. století vazby s USA a Austrálií neustále posilovaly na úkor tradičních vazeb s Británií,
                    jejichž pozůstatkem zůstalo vlastně již jen to, že formální hlavou státu je dosud britský monarcha. Klíčovým
                    momentem byl vznik americko-australsko-novozélandské obranné aliance ANZUS v roce 1951. Nový Zéland se díky
                    tomu zúčastnil i korejské a později vietnamské války. Americké nákupy vlny v 50. letech vyvolaly tzv.
                    Novozélandský wool boom.</p>
                <p>V roce 1965 Austrálie a Nový Zéland podepsaly dohodu o volném obchodu - New Zealand/Australia Free Trade
                    Agreement (ještě prohloubená roku 1983 dohodou zvanou Closer Economic Relations). Další oslabení vztahů s
                    Británií přišlo v roce 1973, když Spojené království vstoupilo do Evropské unie. Spolu s tím muselo přijmout
                    i evropskou zemědělskou politiku a omezit tak zemědělský dovoz z Nového Zélandu. V souběhu s právě
                    probíhající celosvětovou ropnou krizí to na Novém Zélandu vyvolalo hospodářskou recesi nebývalých rozměrů.
                    Ta trvala hluboko do osmdesátých let. K moci vynesla roku 1973 Národní stranu Roberta Muldoona, která se
                    pokusila krizi zvládnout protekcionismem a masivními vládními intervencemi do ekonomiky. Rozpočty kvůli tomu
                    byly vysoce deficitní a rostlo zadlužení a brzy i inflace. Nezaměstnanost se nedařilo snižovat, což vedlo k
                    velké vlně odchodu zvláště mladých do Austrálie. Navíc vzrostlo hnutí za práva Maorů, známé jako "maorská
                    renesance".</p>
                <p>Národní strana ztratila moc roku 1984, na úkor labouristů. Ti vsadili na deregulační politiku: zrušení
                    zemědělských dotací, zrušení státní kontroly mezd a cen, snížení daní, masivní privatizace, zrušení
                    povinného členství v odborech (někdy se hovoří o vzniku "rogernomics", podle ministra financí Rogera
                    Douglase). Tato politika, která se zjevně inspirovala u Margaret Thatcherové a Ronalda Reagana, byla
                    úspěšná. Bezjaderná zóna v novozélandských vodách, kterou roku 1984 vyhlásil sociálnědemokratický premiér
                    David Lange, nicméně oslabila vazby se Spojenými státy.</p>
                <p>Počátek 21. století je nadále ve znamení hospodářského rozvoje, oživeného i stále významnějším turistickým
                    ruchem.</p>
            </div>
        </div>
    </main>

    <footer>
        <div class="container-fluid bg-dark p-5 mt-5">
            <a href="https://cs.wikipedia.org/wiki/Nov%C3%BD_Z%C3%A9land#D%C4%9Bjiny">Zdroj: wikipedie</a>
        </div>
    </footer>
</body>

</html>